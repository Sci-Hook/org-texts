# Kullanım Koşulları

Güncelleme: 23 Temmuz 2024

Yürürlük: 23 Temmuz 2024

Sci-Hook'u kullandığınız için teşekkür ederiz! Sci-Hook Hizmetleri'ne erişmeden veya kullanmadan önce lütfen işbu Kullanım Koşulları'nı dikkatlice okuyunuz. Bu Kullanım Koşulları ("Kullanım Şartları", "Hizmet Şartları", "Servis Koşulları", "Kullanıcı Sözleşmesi"), Sci-Hook Hizmetleri'ne erişiminiz ve kullanımınız için geçerli olan yasal bir sözleşmedir. Bu yasal sözleşmenin amacı, Sci-Hook Hizmetleri'ni kullanırken karşılıklı haklarınızı ve yükümlülüklerinizi belirlemektir.

Size kolaylık sağlamak amacıyla, Sci-Hook Hizmetleri'ne erişiminiz ve kullanımınız sırasında, Sci-Hook Hizmetleri'ne ilişkin bazı hükümleri özetlemektedir. Bu özetler, işbu Kullanım Koşulları'nın bir parçası değildir ve işbu Kullanım Koşulları'nın yerine geçmez. Sci-Hook Hizmetleri'ne erişiminiz ve kullanımınız sırasında, işbu Kullanım Koşulları'nın tüm hükümlerine uymayı kabul etmiş olursunuz. Bu sebeple, her bölümün başında bulunan özetleri sadece bir rehber olarak kabul ediniz. Yasal olarak bağlayıcı olan hükümler, işbu Kullanım Koşulları'nın kendisinde yer almaktadır.

## 1. Tanımlar

Özet: Bu bölüm, sözleşme boyunca kullanılan bazı termlerin anlamlarını belirler. Sözleşme içerisinde her bir terim, bu bölümde tanımlandığı şekliyle anlam kazanır. Dolayısıyla hangi terimin, sözleşme içerisinde hangi anlama geldiğini öğrenmek için bu bölümü dikkatlice okumanız önemlidir.

1.1. "Sci-Hook" ifadesi, Sci-Hook Organizasyonu (yasal adıyla "Sci-Hook Organization") yasal varlığını ifade eder. Sci-Hook, Sci-Hook Hizmetleri'ni sunan ve işbu Kullanım Koşulları'na tabi olan tüm hizmetleri sağlayan şirket veya kuruluşu ifade eder.

1.2. "Kullanıcı" terimi, Sci-Hook Hizmetleri'ne erişen ve/veya Sci-Hook Hizmetleri'ni kullanan her gerçek veya tüzel kişiyi ifade eder. Kullanıcı, Sci-Hook Hizmetleri'ne erişerek ve/veya Sci-Hook Hizmetleri'ni kullanarak işbu Kullanım Koşulları'na bağlı olduğunu kabul etmiş olur.

1.3. "Sci-Hook Hizmetleri" terimi, Sci-Hook tarafından sunulan ve işbu Kullanım Koşulları'na tabi olan tüm hizmetleri ifade eder. Sci-Hook Hizmetleri, Sci-Hook'un web sitesi, mobil uygulamaları ve diğer platformları üzerinden sunulabilir. Sci-Hook Hizmetleri bunlarla sınırlı olmamak üzere, Sci-Hook'un sunduğu tüm hizmetleri kapsar.

1.4. "İşbu Kullanım Koşulları" terimi, Sci-Hook Hizmetleri'ne erişim ve kullanım koşullarını düzenleyen bu sözleşmeyi ifade eder. İşbu Kullanım Koşulları, Sci-Hook Hizmetleri'ne erişen ve/veya Sci-Hook Hizmetleri'ni kullanan tüm Kullanıcılar için bağlayıcıdır.

1.5. "Gizlilik Politikası" terimi, Sci-Hook'un gizlilik uygulamalarını ve politikalarını düzenleyen belgeyi ifade eder. Gizlilik Politikası, Sci-Hook Hizmetleri'ne erişen ve/veya Sci-Hook Hizmetleri'ni kullanan tüm Kullanıcılar için geçerlidir. [İlgili Gizlilik Politikası](https://policies.scihook.org/privacy-policy)'na, Sci-Hook'un internet sitesi üzerinden erişilebilir.

1.6. "Taraflar" terimi, işbu Kullanım Koşulları'na taraf olan Sci-Hook ve Kullanıcı'yı ifade eder. Sci-Hook ve Kullanıcı, işbu Kullanım Koşulları'na bağlı olduklarını kabul etmişlerdir.

1.7. "Üçüncü Taraf" terimi, Sci-Hook ve Kullanıcı dışındaki gerçek veya tüzel kişileri ifade eder. Üçüncü Taraf, Sci-Hook Hizmetleri'ne erişim ve/veya Sci-Hook Hizmetleri'ni kullanımı sırasında, Sci-Hook ve Kullanıcı arasında yer almayan herhangi bir gerçek veya tüzel kişiyi ifade eder.

1.8. "İnternet Sitesi" terimi, Sci-Hook'un internet sitesini ifade eder. Sci-Hook'un internet sitesi, Sci-Hook Hizmetleri'ne erişim ve/veya Sci-Hook Hizmetleri'ni kullanımı sırasında, Kullanıcı'ya hizmet sunan internet sitesini ifade eder. Sci-Hook'un internet sitesine, [scihook.org](https://scihook.org) adresi üzerinden erişilebilir. Aynı zamanda sci-hook.org ve diğer Sci-Hook internet sitesi adresleri de Sci-Hook'un internet sitesi olarak kabul edilir.

## 2. Hesap Koşulları

Özet: Bu bölüm, Sci-Hook Hizmetleri'ne erişim ve kullanımı sırasında, Kullanıcı'nın hesap oluşturması ve hesap kullanımı ile ilgili koşulları belirler. Kişisel Hesaplar'ın ve Organizasyon Hesapları'nın farklı yönetim kontrolleri bulunmaktadır. Hesabınız bir insan tarafından oluşturulmalıdır. Hesap oluşturmak için 13 yaşında veya daha büyük olmalısınız. Bulunduğunuz ülkenin ve bölgenin yasal yaş limitlerini karşılamalısınız. Hesap oluştururken, Sci-Hook tarafından desteklenen e-posta servisleri ile geçerli bir e-posta adresi sağlamalısınız. Sizi tanımlayan, gerçek bilgilerinizi kullanmalısınız ve çarpıtılmış veya yanıltıcı bilgiler sağlamamalısınız. Birden fazla Kişisel Hesap sahibi olamazsınız. Hesabınızı güvende tutmaktan siz sorumlusunuz. Hesabınızdan ve hesabınızda oturum açtığınız veya hesabınızı kullandığınız sırada meydana gelen her şeyden yalnızca siz sorumlusunuz.

### 2.1. Hesap Türleri

2.1.1. **Kişisel Hesaplar**: Kişisel Hesaplar, Sci-Hook Hizmetleri'ne erişim ve kullanımı sırasında, Kullanıcı'nın kişisel amaçlar için oluşturduğu hesapları ifade eder. Kişisel Hesaplar, Kullanıcı'nın kişisel bilgilerini ve verilerini saklamak ve yönetmek amacıyla oluşturulur. Kişisel Hesaplar, Kullanıcı'nın kişisel bilgilerini ve verilerini korumak amacıyla, Kullanıcı'nın kişisel e-posta adresi ve şifresi gibi bazı bilgileri kullanarak oluşturulur.

2.1.2. **Organizasyon Hesapları**: Organizasyon Hesapları, Sci-Hook Hizmetleri'ne erişim ve kullanımı sırasında, Kullanıcı'nın kurumsal veya ticari amaçlar için oluşturduğu hesapları ifade eder. Organizasyon Hesapları, ilgili organizasyonun kurumsal veya ticari bilgilerini ve verilerini saklamak ve yönetmek amacıyla oluşturulur. Organizasyon Hesapları, Kişisel Hesaplar'a bağlı olarak oluşturulabilir ve Kişisel Hesap erişim yetkileri ile yönetilebilir.

### 2.2. Hesap Oluşturma

2.2.1. Hesap oluşturabilmek için insan olmanız gerekmektedir. Makine tarafından oluşturulmuş hesapları kabul etmiyoruz. Bot veya diğer yöntemlerle otomatik olarak oluşturulan hesaplar, Sci-Hook Hizmetleri'ne erişim ve kullanımı sırasında, Sci-Hook tarafından tespit edilebilir ve engellenebilir.

2.2.2. Bir hesap oluştururken, gerçek bilgilerinizi kullanmalısınız. Hesap oluştururken, çarpıtılmış veya yanıltıcı bilgiler sağlamamalısınız. Hesap oluştururken, sizi tanımlayan, gerçek bilgilerinizi kullanmalısınız. Sci-Hook, hesap oluştururken sağlanan bilgilerin doğruluğunu doğrulama hakkını saklı tutar. Hesap oluştururken, yanıltıcı veya çarpıtılmış bilgiler sağlamanız durumunda, Sci-Hook Hizmetleri'ne erişim ve kullanımı sırasında, hesabınız otomatik veya yetkililer tarafından askıya alınabilir veya kalıcı olarak kapatılabilir.

2.2.3. Hesap oluştururken, Sci-Hook tarafından desteklenen e-posta servisleri ile geçerli bir e-posta adresi sağlamalısınız. Hesap oluştururken, geçerli bir e-posta adresi sağlamamanız durumunda, hesabınızın etkinleştirilmesi ve kullanılabilir hale getirilmesi mümkün olmayabilir. Geçici veya yanıltıcı e-posta adresleri ile Sci-Hook Hizmetleri'ne erişmeye çalışmanız yasaktır.

2.2.4. Bir kişi, birden fazla Kişisel Hesap sahibi olamaz. Bir kişinin sadece bir Kişisel Hesabı olabilir ve bütün bilgileri bu hesap ile ilişkilendirilir. Kişi, Organizasyon Hesabı oluşturmak istemesi durumunda bu hesabı, Kişisel Hesabı'na bağlı olarak oluşturabilir. Organizasyon Hesabı, Kişisel Hesap erişim yetkileri ile yönetilebilir.

2.2.5. Sci-Hook Hizmetleri'ni kullanabilmek için 13 yaşında veya daha büyük olmalısınız. Genç bilimseverleri ve teknoloji meraklılarını aramızda görme düşüncesi bizi çok heyecanlandırsa da bağlı olduğumuz ülke olan Türkiye Cumhuriyeti'nin yasalarına uymamız gerekiyor. Ayrıca gençlerin interneti güvenli bir şekilde kullanmalarını sağlamak için yaş sınırlamalarına önem veriyoruz. Türkiye Cumhuriyeti dışında bir ülkede yaşıyorsanız, bulunduğunuz ülkenin ve bölgenin yasal yaş limitlerini karşılamalısınız. Bağlı olduğunuz ülkenin asgari yaş limitlerini karşılamak sizin sorumluluğunuzdadır ve Sci-Hook bunu denetlemekten sorumlu değildir. Ayrıca hangi ülkeden erişim sağladığınızın önemi olmaksızın, 13 yaşından küçük olduğunuzu tespit ettiğimizde sizin güvenliğiniz ve yasal sorumluluklarımız gereği hesabınızı derhal sonlandırırız.

### 2.3. Hesap Güvenliği

2.3.1. Hesabınızı güvende tutmaktan siz sorumlusunuz. Hesabınızın güvenliğini sağlamak için, hesabınızın şifresini güçlü ve güvenli bir şekilde oluşturmalısınız. Hesabınızın şifresini güçlü ve güvenli bir şekilde oluşturmak için, en az 8 karakterden oluşan bir şifre kullanmalısınız. Şifrenizde büyük harf, küçük harf, rakam ve sembol gibi farklı karakter türlerini kullanmanızı öneriyoruz. Şifrenizi güçlü ve güvenli bir şekilde oluşturarak, hesabınızın güvenliğini artırabilir ve hesabınızın kötü niyetli kişiler tarafından ele geçirilmesini önleyebilirsiniz.

2.3.2. Hesabınızdan ve hesabınızda oturum açtığınız veya hesabınızı kullandığınız sırada meydana gelen her şeyden yalnızca siz sorumlusunuz. Hesabınızın güvenliğini sağlamak ve hesabınızı korumak sizin sorumluluğunuzdadır. Hesabınızdan yapılacak her türlü zararlı ve kötü niyetli faaliyet bizzat sizin tarafınızdan gerçekleştirilmiş sayılacaktır.

2.3.3. Hesabınıza yetkisiz bir şekilde erişildiğini veya hesabınızın ele geçirildiğini düşünüyorsanız gerekli adımları atmanız gerekmektedir. Hesabınızın kontrolünün sizde olmasını sağlamak ve herhangi bir ele geçirilme durumunda müdahale etmek sizin sorumluluğunuzdadır. Hesabınızın kontrolünü kaybettiğinizi ve hesabınızı kurtaramadığınızı düşünüyorsanız, derhal Sci-Hook ile iletişime geçmelisiniz.

## 3. Marka ve Telif Hakları

Özet: Bu bölüm, Sci-Hook Hizmetleri'ne erişim ve kullanımı sırasında, Sci-Hook'un marka ve telif haklarına saygı gösterilmesi gerektiğini belirler. Sci-Hook'un marka ve telif haklarına saygı göstermeyen Kullanıcı'lar hakkında yasal işlem başlatılabilir. Sci-Hook'un marka ve telif haklarına ilişkin herhangi bir ihlal durumunda, Sci-Hook ile iletişime geçerek ihlal durumunu bildirebilirsiniz. Sci-Hook Marka Elementleri'ni, gerekli durumlarda Sci-Hook'tan izin almadan veya Sci-Hook Markalama Kılavuzu'na uygun olmayan şekilde kullanamazsınız.

3.1. Sci-Hook Marka Elementleri, [Sci-Hook Markalama Kılavuzu](https://branding.scihook.org) altında belirtilmiştir. Bütün Sci-Hook Marka Elementleri'nin kullanımı bu kılavuzda belirtilen kurallara uygun olmalıdır. Sci-Hook Marka Elementleri, Sci-Hook'un marka ve telif haklarına tabidir. Sci-Hook Marka Elementleri'ni, gerekli durumlarda Sci-Hook'tan izin almadan veya Sci-Hook Markalama Kılavuzu'na uygun olmayan şekilde kullanamazsınız. Sci-Hook Marka Elementleri'ni kullanmak istemeniz durumunda tek yol gösterici, Sci-Hook Markalama Kılavuzu'dur.

3.2. Sci-Hook Markalama Kılavuzu'na uygun hareket etmeyen ve/veya Sci-Hook marka değerlerine zarar veren, karalayıcı davranışlarda bulunan veya Sci-Hook hakkında yanıltıcı bilgiler yayan kişiler hakkında Sci-Hook, bütün yasal haklarını kullanma hakkını saklı tutar.

## 4. İptal ve Fesih

Özet: Bu bölüm, Kişisel Hesaplar ve Organizasyon Hesapları'nın iptal ve fesih koşullarını belirler. Sci-Hook, Kullanıcı'nın Sci-Hook Hizmetleri'ne erişim ve kullanımını herhani bir sebep belirtmeksizin, herhangi bir zamanda askıya alma, iptal etme veya sonlandırma hakkını saklı tutar.

4.1. Sci-Hook, Kullanıcı'nın Sci-Hook Hizmetleri'ne erişim ve kullanımını herhangi bir sebep belirtmeksizin, herhangi bir zamanda askıya alma, iptal etme veya sonlandırma hakkını saklı tutar. Sci-Hook, Kullanıcı'nın Sci-Hook Hizmetleri'ne erişim ve kullanımını askıya alma, iptal etme veya sonlandırma kararını, Kullanıcı'ya bildirmekle yükümlü değildir. Ancak Sci-Hook, Kullanıcı'nın Sci-Hook Hizmetleri'ne erişim ve kullanımını askıya alma, iptal etme veya sonlandırma kararını, Kullanıcı'ya bildirmeye önem vermektedir. Bu sebeple istisnai durumlar haricinde Sci-Hook, Kullanıcı'ya bildirimde bulunmaya çalışacaktır.

4.2. Kullanıcı, istediği zaman hesabını kalıcı olarak kapatma hakkına sahiptir. Kullanıcı'nın bu hakları [Sci-Hook Gizlilik Politikası](https://policies.scihook.org/privacy-policy)'nda belirtilmiştir. Kullanıcı tarafından gerçekleştirilecek bütün hesap kapatma talepleri Sci-Hook Gizlilik Politikası'na tabi olacaktır.

## 5. Sci-Hook ile İletişim

Özet: Bu bölüm, Sci-Hook ile iletişim kurma yöntemlerini belirler. Kullanıcılar, Sci-Hook ile sadece aşağıda belirtilen şekillerde ve yöntemlerle iletişim kurabilir.

5.1. Sci-Hook ile iletişim kurmak isteyen kişiler yazılı yöntemler aracılığıyla iletişim kurabilir. Sci-Hook, telefon veya diğer iletişim yöntemleri aracılığıyla iletişim kurma taleplerini kabul etmemektedir. Sci-Hook ile iletişim kurmak isteyen kişiler, Sci-Hook'un internet sitesi üzerinden iletişim araçlarını kullanarak veya Sci-Hook'un iletişim e-posta adresine e-posta göndererek iletişim kurabilir.

5.2. Yasal talepler yazılı olarak yapılmalıdır. Sci-Hook Destek Sistemi üzerinden yapılan yasal talepler geçerli sayılmayacaktır. Yasaların gerektirdiği durumlar ve bu durumların Sci-Hook'a bildirilmesi, yazılı bir formatta Sci-Hook yasal temsilciliğine tebliğ edilmelidir.

## 6. Bu Kullanım Koşulları'ndaki Değişiklikler

Özet: Bu bölüm, işbu Kullanım Koşulları'nın değişikliklerini belirler. Sci-Hook, işbu Kullanım Koşulları'nı herhangi bir zamanda değiştirme hakkını saklı tutar. Sci-Hook, işbu Kullanım Koşulları'nı değiştirdiğinde, değişikliklerin yürürlüğe girmesi için Kullanıcı'ya bildirimde bulunur. Kullanıcı, işbu Kullanım Koşulları'nın değişikliklerini kabul etmediği takdirde, Sci-Hook Hizmetleri'ni kullanmayı bırakabilir.

6.1. Sci-Hook, işbu Kullanım Koşulları'nı zaman zaman güncelleyebilir. Kullanım Koşulları'ndaki değişiklikler, Sci-Hook Hizmetleri'nde yayınlanarak yürürlüğe girer. İşbu Kullanım Koşulları'nın en son ne zaman güncellendiğini görmek için lütfen [bu sayfayı](https://policies.scihook.org/terms-of-use) ziyaret edin. Kullanım Koşulları'ndaki değişiklikler, Sci-Hook Hizmetleri'ni kullanmaya devam etmeniz durumunda kabul edilmiş sayılır. Kullanım Koşulları'nda yapılacak önemli değişiklikleri sizlere, Sci-Hook Hizmetleri'ne kayıtlı e-posta adresiniz aracılığıyla bildireceğiz.

6.2. Bu Kullanım Koşulları'nda yapılacak değişiklikler ile yürürlüğe girecek olan güncellemeleri kabul etmemeniz durumunda Sci-Hook Hizmetleri'ni kullanımınızı sonlandırabilirsiniz. Kullanım sonlandırması, hesap kapatma işlemi ile gerçekleşir ve Kişisel Veriler'in silinmesi süreci başlar.

## 7. Bu Kullanım Koşulları'nın Çevirileri

7.1. İşbu Kullanım Koşulları'nın farklı dillerde çevirileri bulunabilir. Bu çeviriler, Sci-Hook'un Kullanım Koşulları'nı sunmuş olduğu sayfa üzerinden yayımlanacaktır. İşbu Kullanım Koşulları'nın farklı dillerdeki çevirileri arasında bir çelişki olması durumunda, İngilizce dilindeki orijinal metin geçerli olacaktır.

## 8. Uygulanacak Hukuk ve Anlaşmazlıkların Çözümü

8.1. İşbu Kullanım Koşulları, Türkiye Cumhuriyeti yasalarına tabi olacaktır. İşbu Kullanım Koşulları'ndan kaynaklanan veya işbu Kullanım Koşulları ile ilgili her türlü uyuşmazlıkta, Türkiye Cumhuriyeti yasaları uygulanacaktır. İşbu Kullanım Koşulları'ndan kaynaklanan veya işbu Kullanım Koşulları ile ilgili her türlü uyuşmazlıkta, Ankara Mahkemeleri ve İcra Daireleri yetkilidir.

8.2. Sci-Hook ile aranızda olan bu Kullanım Koşulları sözleşmesi, yasa hükümlerinin çatışmasına bakılmaksızın Türkiye Cumhuriyeti yasalarına tabi olacaktır. Siz ve Sci-Hook, işbu Kullanım Koşulları'ndan kaynaklanan veya işbu Kullanım Koşulları ile ilgili her türlü uyuşmazlıkta, Türkiye Cumhuriyeti yasalarına ve Ankara, Türkiye'ye bağlı Ankara Mahkemeleri ve İcra Daireleri'nin yargı yetkisine tabi olmayı kabul etmiş olursunuz.

## 9. İletişim

Bu Kullanım Koşulları hakkında sorularınız varsa lütfen Sci-Hook ile iletişime geçin. Sci-Hook ile iletişime geçmek için aşağıda belirtilmiş olan iletişim bilgilerini kullanabilirsiniz.

Sci-Hook Organizasyonu Hukuk Birimi: legal[at]scihook[nokta]org

Yasal adresimiz:

Sci-Hook Organizasyonu. Yenimahalle, Ankara, Türkiye.
